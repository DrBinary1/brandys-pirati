Klára Kocmanová

Klára (25) pracuje jako provozní kavárny v centru Prahy, ale žije v Kutné Hoře, kde také odmaturovala na Církevním gymnáziu. Má pracovní zkušenosti nejen v gastronomii, ale i ve státní správě, když rok pracovala na Krajském úřadě Středočeského kraje jako referentka pro zdravotnickou dokumentaci. Ráda čte knihy, vaří, fotografuje, hraje na baskytaru a jezdí na koni.

“Přála bych si, aby Kutná Hora byla městem s otevřeným přístupem. Město potřebuje vítr do plachet, spolupráci a dialog občanů, místních podnikatelů a radnice, aby se do krásného historického centra vrátil život a kulturní dění. Spousta lidí by v systému otevřeného města mohla propagovat své nápady a projekty, jak život v Kutné Hoře ještě obohatit a zlepšit. Ráda bych pomohla zpřístupnit politiku především mladým lidem, kteří se o ni z nejrůznějších důvodů nechtějí zajímat, většinou hlavně proto, že ji mají za něco zkostnatělého a prohnilého, od čeho je lepší se držet dál. Jenže pokud nebudete rozhodovat o věcech vy, rozhodnou za vás jiní. Naučme se tedy spolupracovat a být slyšet ve městě, ve kterém žijeme”.


