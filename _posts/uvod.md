---
date: 2018-07-04
category: blog
tags:
 - komunální_volby
layout: post
title: Pirátské kandidátky měst Středočeského kraje znají své leadery!
author: Štěpán Drtina
authorId: stepan.drtina    # uid nekoho z _people (nepoviné)
image: posts/sbirani_odpadu.jpg
---

Piráti se chystají na komunální volby
 
Česká pirátská strana vstupuje poprvé do komunálních voleb v Kutné Hoře. Kandidátní listina je tvořena členy České pirátské strany a nezávislými kandidáty.

Naším cílem je vytvoření názorové platformy, která bude sdružovat občany sdílející ideály České pirátské strany a zajímající se o dění v našem městě a jeho další rozvoj. Tyto principy chceme uplatňovat na půdě zastupitelstva a v komisích rady města.

V souladu s politikou Pirátů chceme na úroveň komunální politiky vnést především transparentní a otevřené jednání. Stejně jako na celostátní úrovni, i ve vedení města budeme prosazovat hospodaření s vyrovnaným rozpočtem, svobodný přístup občanů k informacím, zapojení občanů do rozhodování, průhlednost financování a fungování městských orgánů. Maximální informovanost občanů je pro nás velmi důležitá, jejím prostřednictvím chceme docílit většího zapojení a zájmu lidí o veřejný život a dění ve městě.

Prioritní oblasti našeho volebního programu jsou:
•	koncepce otevřené radnice,
•	sestavení dlouhodobých plánů rozvoje města v různých odvětvích s časovým přesahem alespoň dvou následujících volebních období,
•	koncept Smart City,
•	školství a sport,
•	sociální oblast.

V těchto oblastech se cítíme schopni skutečně pracovat ve veřejném zájmu a přispět naší odborností. Jsme si vědomi, že existují i další důležité otázky komunální politiky, kterým se též budeme intenzivně věnovat.

„Naším cílem je obec, kde může každý člověk svůj život prožít svobodně a naplno. Klíčem k prosperitě naší společnosti je otevřenost, kvalitní vzdělání a veřejné služby, použití nových technologií a zapojení občanů do rozhodování.“ 


